Készíts osztályt Auto néven, amit a jarmu csomagba helyezz el. Egy autó esetén a teljesítmény (szám, LE), maximális sebesség (szám, km/h) és típus (szöveg) adatokat tároljuk. Az adattagok láthatósága olyan legyen, hogy azok az esetleges gyerekosztályokból is elérhetőek legyenek, de a láthatóság a szükségesnél ne legyen bővebb.
Készíts az osztálynak konstruktort, ami a paramétereivel inicializálja az adattagokat (attribútumokat). Az osztály rendelkezzen publikus getter és setter metódusokkal az adattagok lekéréséhez, módosításához. 
Az osztálynak készítsünk egy versenykepesseg nevű metódust is, amely a teljesítmény és a maximális sebesség összegével tér vissza. Definiáld felül a toString metódust, amely szöveges reprezentációt biztosít egy Auto osztályú objektumnak. Például lehet „Auto(típus: …, telj.: …, max.seb.: …, versenyk.: …)" formájú. 
3. Írj egy F1Auto nevű osztályt Forma-1-es versenyautók reprezentálása. Az osztály az Auto osztályból származzon, és ne lehessen belőle további gyerekosztályokat létrehozni. 
Az osztálynak legyen egy pilota adattagja, ami a versenyautót vezető pilóta nevét tárolja, továbbá legyen egy beallitasok adattag is, amely egy 0 és 1 közötti szám, azt fejezi ki, hogy a versenyautót a szerelők milyen sikeresen állították be az adott pályára, az adott időjárási és egyéb körülményhez. Ezen attribútumok láthatósága privát. Készíts metódusokat ezen mezők módosítására és lekérésére is. Írj konstruktort, amely az ős osztálytól örökölt adattagokat és a hozzáadottakat is inicializálja a paraméterei felhasználásával. Az Auto osztály versenykepesseg metódusát definiáld felül úgy, hogy az a teljesítmény és a maximális sebesség összegének a beallitasok adattaggal való szorzatát adja eredményül. Definiáld felül a toString metódust is, és helyezd el az osztályt a jarmu csomagban. 
4. Készíts futtatható osztályt Verseny néven, ami a jarmu csomagon kívül van. Az osztályban legyen egy statikus autoKiir nevű metódus, amely egy Auto típusú paramétert vár, és kiírja azt a konzolra. A parancssori paraméterek alapján hozz létre Forma-1-es autókat. Egy Forma1-es autót 5 paraméter ír le: típus, pilóta neve, teljesítmény, maximális sebesség, beállítás. (Feltételezhető, hogy a pilóta neve egy szóból áll.) Az autók versenyképessége alapján határozd meg az első, második és harmadik helyezett versenyautót, és írd ki őket sorrendben a konzolra az autoKiir metódus felhasználásával. (Nem szükséges az összes autót versenyképesség szerinti rendezni.) 
Példa:
> java Verseny Ferrari Alonso 900 330 0.85 RedBull Vettel 820 325 0.9 Lotus Kimi 905 335 0.95 McLaren Button 915 335 0.7
1. F1Auto(Lotus, Kimi, 905, 335, 0.95)
2. F1Auto(Ferrari, Alonso, 900, 330, 0.85)
3. F1Auto(RedBull, Vettel, 820, 325, 0.9)
